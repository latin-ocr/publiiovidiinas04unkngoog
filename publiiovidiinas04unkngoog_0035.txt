DE OPERE METAMORPHOSEON. 3
atas incerta, scripsit Ετεροίων βίὅλους, Callisthenes Olynthius,
Aristotelis auditor , Μεταμορφώσεις, Antigonus Carystius ,
tempore Ptolemaei Philadelphi, Ᾰλλοιώσεις , Nicander At·-
talo ῙῙ aequalis Ετεροιούμενα , et Parthenius Μεταμορφώσεις.
Erant etiam , qui certum sibi transformationum genus
enarrandum sumerent , in quibus Boeus , cujus ornitho-

gonia id agebat, ut aves omnes factas esse ex hominibus
ostenderet. *

Sed multo majus memorabiliusque opus molitus est
Ovidius. Is enim recte vidit, fabulis illis in se tenuibus ,

magnam etiam partem ineptis atque absurdis , illecebras

‚ esse conciliandas a poeseos ornamentis, a collectione earum,

nisi omnium, certe plurimarum , in unum corpus , et a
laudibus Deorum heroumque interpositis. ld autem tanto
ingenio tantaque arte effecit, ut suavissime bonarum lite—
rarum studiosos ad metamorphoses cognoscendas invitet
teneatque3 quin adeo, ut, eo nomine audito , Ovidius sta-
tim, tanquam unus earum auctor, occurrat. Etenim , quod
primum est, innumeros hujus generis mythos , quot nemo
sorte ante eum, undique decerptos collegit. Neque opera
ejus imm-metamorphoseon, quae proprie sic dicuntur, li-
mites substitit, sed sive plenitudinis causa, sive cosmo-
gouias Graecornm respiciens, in primordio operis originem
mundi, creationem hominis, successionem aetatum, ortum
animantium ex limo, et libro extremo multa e Pythagorae
placitis adsumsit. Unde vero singula hauserit, quum tot,

¹* Vide Mellmanm‘ Comment. de causis et auctoribus narrationum de
mutatis sonnis.

